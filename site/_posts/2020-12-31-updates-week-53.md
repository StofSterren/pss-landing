---
layout: post
title: "Updates van week 53, 2020"
---

Deze week was de start van Project Sterrenstof en dat betekent een hoop
bestellingen, uitzoekwerk, en opzetwerk. Ik ben bezig met het indelen van
hoe, wat, en waar data vandaan kan worden gehaald.

Kwa opzet zijn deze week in ieder geval de laaghangende appels gedaan, zo
heeft Project Sterrenstof tegenwoordig:

- Een [Twitter account](https://twitter.com/stofsterren).
- Een [GitHub organisatie](https://github.com/stofsterren).
- Een [domeinnaam](https://project-sterrenstof.nl).
- Een [RevSpace wiki pagina](https://revspace.nl/SterrenStof).
- Een IRC kanaal: #sterrenstof op irc.freenode.net

Daarnaast stond week 53 in het teken van de radio kant van de data. Hoe kunnen
we deze data opvangen en hoe zetten we data om in iets bruikbaars. Daarvoor is
nagedacht over de verschillende types antennes en welke daarvan praktisch op
te zetten is door vrijwilligers.

Ik kwam uit op een ronde cirkelvormige antenne die op de x, y, en z as van een
bol gevormd is. Dit zou theoretisch naast een signaal ook een richtingsvector
moeten kunnen opleveren. Met een diameter van 68cm is deze antenne niet klein
maar ook niet obsceen groot.

Voor deze antenne heb ik de volgende onderdelen aangekocht zodat ik er een
proof of concept van kan bouwen:

- COAX kabel (50 Ohm impedantie).
- Antenne litze.
- Een tweetal RTL-SDR modules.

En hiervan zijn in ieder geval de kabels al binnengekomen:

![COAX kabel en antenne litze](/fotos/2020-53-kabels.jpg)

Zodra de RTL-SDRs binnenkomen en ik wat connectors heb gekocht hoop ik daar de
eerste data uit te halen.

Ook op het vlak van de visuele kant heeft alles niet volledig stil gestaan, ik
ben erg aan het kijken hoe het [Global Meteor Network](https://globalmeteornetwork.org/)
hun setup doet, welke cameras er gebruikt worden, en hoe er zo betaalbaar
mogelijk een kit kan worden opgezet.

Op het gebied van kits is er ook enig nieuws. Zo wil ik graag kits bouwen die
per type minder dan 100 euro kosten. Dat lijkt net te moeten passen voor
visueel en de kosten voor de radio kit zouden lager dan dat moeten kunnen zijn.

Ik ga de kits wat verder opschrijven en wat meer door met de visuele kant van de
dingen terwijl ik wacht op onderdelen. Mocht je interesse hebben dan kun je via
de eerste links in deze update deelnemen!
